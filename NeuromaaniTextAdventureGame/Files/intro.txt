Neurologian professori Pentti Kahakka ja Markus Rambo saapuvat
Turun yliopistolliseen keskussairaalaan.
- Osaatko sanoa Näreen syyntakeisuudesta mitään alustavaa esitutkinta-
materiaalin perusteella? Markus Rambo kysyy.
- Poliisi pimittää tietoja törkeästi. Näytinhän mä sullekin niitä pape-
reita, suurin osa vedetty yli mustalla viivalla.
Kahvihuoneessa kaverukset kohtaavat nuoremman konstaapelin
Nicke Durcheinainderin Turun poliisin huumerikosyksiköstä.
- Meitä täällä Tyksissä on ihmetyttänyt poliisin salaperäisyys Silvo 
Näreen asiassa, Kahakka puuskahtaa. Emme ole saaneet kuulla edes miehen 
rikosnimikettä. Tämä vaikeuttaa työtämme varsinkin, jos tapaus liittyy
huumeisiin.
Durcheinanderin kasvot jähmettyvät kylmään ilmeettömyyteen.
- Tutkinnalliset seikat pakottavat poliisin pidättyvyyteen, eikä minulla
ole valtuuksia poiketa tästä linjasta, Durcheinander sanoo ja kääntyy ovelle.
- Mitä ihmettä näillä tyypeillä on neurologeja vastaan! Bodom-kohusta
asti meitä on kohdeltu kuin rikollisia! Markus Rambo avaa suunsa varmis-
tuttuaan, että poliisi on kävellyt portaikkoon.
- Outo juttu, Kahakka mutisee. - Vaikea silti uskoa, että tähän sairaalaan
sijoitettaisiin vieraan vallan agentteja. Tuskin Näre sentään mikään
Hans Assmanin seuraaja on.

Iltapäivällä Kahakka ja Rambo menevät kävelylle joenrantaan. Heidät ohittaa
iäkäs hölkkäävä mies, jolla on mustat aurinkolasit ja tummaksi värjätty tukka.
Riekkinen Señor?